# Webtechnológiák mobil környezetben

## Általános információk

Óraszám
: 2 óra gyakorlat

Előfeltétel
: Webprogramozás (IP-18cWEBPROGEG)

Célkitűzés
: A tantárgy célja a hallgatók megismertetése a webes technológiák (HTML, JavaScript, CSS) mobil környezetben nyújtott lehetőségeivel, azon korszerű technológiákkal, melyek lehetővé teszik mobilalkalmazások fejlesztését a böngészőben használt eszközök segítségével. Az utóbbi időben egyre nagyobb tért hódítanak a mobil eszközök, így elengedhetetlenül fontossá vált a mobil platformon való megjelenés is a web (böngésző) mellett. A mobil eszközökre való fejlesztés több szinten is megvalósulhat, beszélhetünk mobilra optimalizált webes tartalomról (reszponzív dizájn - RWD), mobileszközön futó webes alkalmazásról (progresszív webalkalmazás - PWA) és webes eszközökkel készített natív telefonos alkalmazásokról (React Native) is. A tárgy keretében ezekkel a technikákkal ismerkednek meg a hallgatók, ezek használatát sajátítják el.

## Számonkérés

A félév során egy darab beadandó feladatot elkészíteni választott témában: egyedi alkalmazás készítése progresszív webalkalmazásként (PWA) vagy natív alkalmazásként (React Native). A feladatot egy **nyilvános GitHub repository-ban kell publikálni, ennek a linkjét elküldeni**.

### Feladat

Beadandóként olyan alkalmazást kell készíteni, ami valamilyen backend szolgáltatást használva (pl. Firebase, Azure, AWS) adat-vezérelt módon működik mobil eszközön.

A beadandó elkészíthető progresszív webalkalmazásként:

- Reszponzív megjelenés
- Alkalmazás manifeszt
- Splash screen, ikonok
- Offline caching
- PWA-ként hozzáadható a kezdőképernyőhöz

Vagy React Native alkalmazásként:

- Csak Androidra kell fordulnia, az iOS nem elvárás

### "Alap feladat"

Ha nincs saját ötlet az alkalmazáshoz, akkor az alábbi alkalmazást is el lehet készíteni beadandóként.

Pontszám-nyilvántartó alkalmazás kártyajátékokhoz:

- Válaszható kártyajátékhoz elkészíthető (pl. Canasta, Rummy, Rikiki vagy akár nem "hagyományos" játékok, pl. Munchkin)
- Felvehetők a játékosok, az egyes körökben rögzíthető, hogy ki hány pontot szerzett
- Az egyes játékok online is tárolhatók, visszatölthetők (nem feltétlenül kell felhasználókat kezelni, lehet pl. jelszó alapú, hogy csak egy kódot kell megadni és az adott kódhoz tartozó játékok jelennek meg)

Határidő: **2019. június 23. vasárnap**

## Részletes tematika

1. A web technológiái (HTML, CSS, JS) ismétlés, ismeretek felfrissítése
2. A mobil eszközök jellemzői, hagyományos weblapok problémái mobil eszközökön
3. A CSS nyújtotta lehetőségek a reszponzív megjelenés eléréséhez, CSS keretrendszerek
4. Egyszerű kliensoldali alkalmazások optimalizálása mobil eszközökre
5. JavaScript API-k mobil eszközön (GPS, kamera, gyorsulásmérő, storage)
6. BaaS (Backend as a Service) eszközök használata
7. Alkalmazás manifest, service worker-ek, „telepíthető” webes alkalmazások
8. Web alapú natív eszközök, környezet megismerése
9. Komponens alapú fejlesztés, komponensek összeépítése, nézetek
10. Natív, interaktív alkalmazások készítése és telepítése mobil eszközökre

## Segédanyagok

- [A böngésző mint alkalmazásfejlesztési platform (elektronikus tananyag)](http://webprogramozas.inf.elte.hu/tananyag/kliens/)
- [HTML tananyag (Abonyi-Tóth Andor): A weblapkészítés technikája (HTML5, CSS3) és ergonómiája](http://tamop412.elte.hu/tananyagok/weblapkeszites)
- [Progressive Web Apps: Bridging the gap between web and mobile apps](https://medium.freecodecamp.org/progressive-web-apps-bridging-the-gap-between-web-and-mobile-apps-a08c76e3e768)

### Órai kódok

[Github](https://github.com/vimtaai/elte)

## Oktatók

### Gyakorlatvezető

Visnovitz Márton
