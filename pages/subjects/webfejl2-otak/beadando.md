# Webfejlesztés 2. (OTAK) Beadandó feladat (canvas)

## Leírás

Feladatod egy egyszerű játék elkészítése Canvas technológia segítségével. A játék lényege, hogy valamilyen tárgyak (aszteroidák, gyümölcsök, kövek, lufik, ufók) haladnak keresztül a képernyőn (a tárgytól függően lentről felfele vagy fentről lefele), ezeket kell a játékosnak egérkattintással vagy érintőképernyőn rábökéssel kiütnie. A játék folyamatosan gyorsul, egyre több tárgy jelenik meg és egyre gyorsabban mozognak az idő előrehaladtával. A játékos egy tárgy kiütésével pontokat szerez, a bármelyik tárgy kimegy a képből, a játékos veszít, a játéknak vége. A játék folyamatosan számolja a játékos pontjait, és azt a képernyő sarkában megjeleníti. Ha a játékos rossz helyre kattint, akkor azért pontlevonás jár. Az adott eszközön folyamatosan tárolja az eddig elért maximális pontszámot, ez egy másik sarokban látszik játék közben. A játék végén írja ki a játék az elért pontszámot és a legmagasabb pontot. Kattintásra a játék újraindul.

## Minimális elvárások

- a játék megjelenik, tárgyak haladnak rajta keresztül
- egy tárgyra kattintva az adott tárgy eltűnik
- egy tárgy kiütésekor a játékos pontot kap
- a pontszám megjelenik a képernyőn
- a játéknak vége van, ha egy tárgy kimegy a képernyőről

## További elvárások

- tárgyak folyamatosan születnek véletlenszerű helyen (2 pont)
- a tárgyak idővel gyorsulnak (1 pont)
- idővel egyre több tárgy születik (1 pont)
- egy tárgy kiütésekor valamilyen animáció (és/vagy hangeffektus) játszódik le (2 pont)
- helytelen kattintásért pontlevonás jár (1 pont)
- az eszköz helyesen tárolja a maximális pontszámot (2 pont)
- az eddigi maximális pontszám megjelenik (1 pont)
- szükség esetén frissül a maximálisan elért pontszám (1 pont)
- a játék végén megjelenik a pontszám és a maximális pontszám (2 pont)
- a játék újraindul kattintásra (1 pont)

## Értékelés

10-14 pont : 5  
5-9 pont : 4  
1-4 pont : 3  
minimum elvárások megvannak : 2  