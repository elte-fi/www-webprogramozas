# Webfejlesztés 2. (OTAK) 1. ZH - 2018.10.26. 14:00

## Tudnivalók

- A ZH időtartama 90 perc
- Bármilyen segédanyag használható, de **emberi segítség nem**
- A megoldás kinézete nem számít, csak a funkcionalitás
- A feladatokat - az egymásra épülő 2. és 3. feladat kivételével - nem szükséges sorredben megoldani
- Pontozás: minden helyesen megoldott feladat +1 jegy

## 1. feladat

Készíts szögfüggvényeket számoló egyszerű számológépet! A számológép két darab beviteli mezőből álljon, egy legördülő listából, melyben a szögfüggvények (`sin`, `cos`, `tan`, `ctan`) vannak és egy szám beviteli mezőből. Mellettük egy gomb található. A gombra kattintva a számológép mellett megjelenik a számítás eredménye.

```html
<select>
  <option>sin</option>
  <option>cos</option>
  <option>tan</option>
  <option>ctan</option>
</select>
<input type="number">
<button>Számol</button>
<output></output>
```
_A számoló űrlap felépítése_

**Segítség**: JavaScriptben a matematikai függvények a `Math` objektumon keresztül érhetőek el.

## 2. feladat

Készíts egy táblázatot, melynek legalább 2 oszlopa, és legalább 5 sora van. Az első oszlop tartalmazzon valamilyen szöveget, míg, az utolsó oszlop tartalmazzon minden sorban valamilyen számértéket. A táblázat tartalmát - és a szükséges további tulajdonságokat - tárold az állapotban! A táblázat HTML kódját JavaScript generálja! Készíts a táblázat mellett egy szöveges beviteli mezőt! A beviteli mezőbe gépelve, minden lenyomott billentyű után a táblázatot szűrd automatikusan (csak azok a sorok jelenjenek meg, melyeknek az első oszlopa tartalmazza a begépelt szövegrészletet)!

```html
<input type="text">
<table>
  <thead>
    <tr><th>Szöveges tartalom</th><th>Random tartalom</th><th>Szám tartalom</th></tr>
  </thead>
  <tbody>
    <tr><td>Lorem ipsum dolor sit amet.</td><td>2016.10.11.</td><td>3.15</td></tr>
    <tr><td>Morbi dapibus magna at bibendum imperdiet.</td><td>2016.10.11.</td><td>12.47</td></tr>
    <tr><td>Aenean cursus auctor dui ut hendrerit.</td><td>2016.10.11.</td><td>17.01</td></tr>
    <tr><td>Nullam eget fermentum sapien.</td><td>2016.10.11.</td><td>10.23</td></tr>
  </tbody>
</table>
```
_Példa a táblázatra és a hozzá tartozó beviteli mezőre_

## 3. feladat

A táblázat automatikusan egészüljön ki egy új, összeg sorral. Ez a sor automatikusan generált, és az utolsó oszlopban tartalmazza a fölötte lévő sorokban található számértékek összegét. A táblázat szűrésekor mindig csak az éppen megjelenő sorok összege látszójon az összeg cellában!

## 4. feladat

Készíts egy iránytűt az oldal közepére, ami mindig az egérkurzor irányába mutat! Az iránytűhöz használd az alábbi képet:

![iránytű](assets/images/iranytu.png)

```html
<img src="iranytu.png" id="iranytu">
```

Az iránytű elhelyezéséhez használd az alábbi CSS kódot.

```css
#iranytu {
  width: 100px;
  height: 100px;
  position: fixed;
  top: calc(50vh - 50px);
  left: calc(50vw - 50px);
}
```

**Segítség**: CSS segítségével van lehetőség elforgatni egy adott elemet. Ehhez használd a [`transform: rotate(x)` CSS tulajdonságot](https://developer.mozilla.org/en-US/docs/Web/CSS/transform-function/rotate). Az elforgatás szögének meghatározásához használd a `Math.atan()` (arcus tangens) függvényt! [Segítség a szög kiszámításához.](https://hu.wikipedia.org/wiki/Sz%C3%B6gf%C3%BCggv%C3%A9nyek#Defin%C3%ADci%C3%B3_a_der%C3%A9ksz%C3%B6g%C5%B1_h%C3%A1romsz%C3%B6gben)
