# Webfejlesztés 2. (OTAK) 1. ZH - 2018.10.26. 16:00

## Tudnivalók

- A ZH időtartama 90 perc
- Bármilyen segédanyag használható, de **emberi segítség nem**
- A megoldás kinézete nem számít, csak a funkcionalitás
- A feladatokat - az egymásra épülő 2. és 3. feladat kivételével - nem szükséges sorredben megoldani
- Pontozás: minden helyesen megoldott feladat +1 jegy

## 1. feladat

Készíts birodalmi (amerikai) mértékegységeket SI-be átváló egyszerű számológépet! A számológép két darab beviteli mezőből álljon, egy legördülő listából, melyben az átváltások (`°F - °C`, `mérföld - km`, `inch - cm`, `gallon - l`) vannak és egy szám beviteli mezőből. Mellettük egy gomb található. A gombra kattintva a számológép mellett megjelenik az átváltás eredménye.

```html
<select>
  <option>°F - °C</option>
  <option>mérföld - km</option>
  <option>inch - cm</option>
  <option>gallon - l</option>
</select>
<input type="number">
<button>Átvált</button>
<output></output>
```
_A számoló űrlap felépítése_

**Segítség**: Váltószámok a mégtékegységek között:

- T(°C) = (T(°F) - 32) / 1,8
- d(km) = d(mi) / 0.62137
- d(cm) = d(in) / 0.39370
- V(l) = V(gal) / 0.26417

## 2. feladat

Készíts egy tetszőleges, legalább 2 szintű felsoroláslistát! A felsoroláslista tartalmát - és a szükséges további tulajdonságokat - tárold az állapotban! A lista HTML kódját JavaScript generálja! Oldd meg, hogy egy listaelemre kattintva az adott listaelemhez tartozó összes gyerek (beágyazott lista) eltűnjön vagy újra megjelenjen.

```html
<ul>
  <li>Elem 1</li>
  <li>Elem 2</li>
  <li>Elem 3
    <ul>
      <li>Elem 3.1</li>
      <li>Elem 3.2</li>
    </ul>
  </li>
  <li>Elem 4</li>
  <li>Elem 5
    <ul>
      <li>Elem 5.1</li>
    </ul>
  </li>
<ul>
```
_Példa többszintű listára_

## 3. feladat

Az előző feladatban elkészített listában minden listaelem mellett jelenjen meg egy gomb. Erre a gombra kattintva két dolog történhet:

- Ha a kattintott gombhoz tartozó elem a lista legfelső szinten van a felsorolásban, akkor törlődjön az összes gyerekével együtt
- Egyéb esetben a listaelem - az összes gyerekével együtt - kerüljön egy szinttel feljebb a felsorolásban (a szülő elemmel azonos szintre).

## 4. feladat

Készíts egy iránytűt az oldal közepére, ami mindig az egérkurzor irányába mutat! Az iránytűhöz használd az alábbi képet:

![iránytű](assets/images/iranytu.png)

```html
<img src="iranytu.png" id="iranytu">
```

Az iránytű elhelyezéséhez használd az alábbi CSS kódot.

```css
#iranytu {
  width: 100px;
  height: 100px;
  position: fixed;
  top: calc(50vh - 50px);
  left: calc(50vw - 50px);
}
```

**Segítség**: CSS segítségével van lehetőség elforgatni egy adott elemet. Ehhez használd a [`transform: rotate(x)` CSS tulajdonságot](https://developer.mozilla.org/en-US/docs/Web/CSS/transform-function/rotate). Az elforgatás szögének meghatározásához használd a `Math.atan()` (arcus tangens) függvényt! [Segítség a szög kiszámításához.](https://hu.wikipedia.org/wiki/Sz%C3%B6gf%C3%BCggv%C3%A9nyek#Defin%C3%ADci%C3%B3_a_der%C3%A9ksz%C3%B6g%C5%B1_h%C3%A1romsz%C3%B6gben)

