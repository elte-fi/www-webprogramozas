# Webfejlesztés 2. (PTI)

## Általános információk

Óraszám
: 1 előadás + 2 gyakorlat + 1 konzultáció

Előfeltétel
: Webfejlesztés (IP-18WF1EG)

Célkitűzés
: A dinamikus kliens- és szerveroldali webprogramozás alapjainak a megismertetése. A félév első felében a JavaScript nyelvvel és a hozzá kapcsolódó alapfokú webes technológiákkal ismerkednek meg a hallgatók, a félév második felében a PHP nyelven keresztül ismerkednek meg a szerveroldali webprogramozás alapjaival.

Környezet
: A szerveroldali dinamikus weblapok készítését a webprogramozas.inf.elte.hu szerver segítségével végezzük el. A szerveren Nginx webszerver, 7-es verziójú PHP fut. A szerverre a félév elején, a gyakorlati jelentkezések lejártakor minden hallgató kap hozzáférést. A webprogramozás szerverre kell a beadandó feladatokat feltölteni, ezen folyik a félév második felében a gyakorlati munka, illetve ezen írjuk a félév végi évfolyam ZH-t is.

## Számonkérés

Összevont (folyamatos) értékelésű tárgy.

### Az értékelés összetevői

<!-- * Beadandó feladat (PTI): [JavaScript](#!/subjects/webprog-pti#javascript-beadandó-(pti)-%E2%80%93-robotkaland)   -->
* Beadandó feladat: JavaScript  
    Határidő: 2019. október vége, november eleje  
    <!-- Határidő: 2019. április 23. éjfél   -->
    <!-- [Beadás](http://webprogramozas.inf.elte.hu/ebr) -->

<!-- * Beadandó feladat: [PHP](#!/subjects/webprog-pti#php-beadandó-(pti)-%E2%80%93-robotkaland)   -->
* Beadandó feladat: PHP  
    Határidő: 2019. december közepe  
    <!-- Határidő: 2019. május 28.   -->
    <!-- [Beadás](http://webprogramozas.inf.elte.hu/ebr) -->

<!-- * [Évfolyam ZH](#!/subjects/webprog-pti/zh/avengers)   -->
* Évfolyam ZH  
    2020. január 7. kedd, 9-12, Lovarda, Nyelvi és Adatbázis labor  
    2020. január 7. kedd, 13-16, Lovarda, Nyelvi és Adatbázis labor

<!-- * [PótZH](#!/subjects/webprog-pti/zh/thor)   -->
* PótZH  
    2020. január 14. kedd, 9-12, Lovarda és Nyelvi labor

### A beadandók értékelése

* A beadandók értékelése háromértékű skálán történik: -0,5; 0; 0,5 jegy kapható rá.
* Az értékelés egy mindenki számára elérhető szempontok alapján történik.
* A beadandókat határidőre kell elkészíteni.
* A határidő leteltével a beadandó jegyéből a késés mértékének megfelelően vonunk le pontokat
* A beadandókat a webprogramozás szerverre kell feltölteni a [feltöltő felületen](http://webprogramozas.inf.elte.hu/ebr) keresztül. Más módon küldött beadandókat nem fogadunk el.
* A beadandók plágiumellenőrzésen mennek keresztül az esetleges másolásokat kiszűrendő.
* A beadandók készítőit szükség esetén megkérhetjük megoldásaik megvédésére.

### Az évfolyam ZH értékelése

* Az évfolyam ZH értékelése jeggyel történik 1-5 skálán.
* A megoldások plágiumellenőrzésen esnek át a ZH után. A gyanúsan hasonló megoldást adó hallgatókat megkérhetjük a ZH-ik megvédésére. A másolt ZH-k automatikusan 1-es osztályzatot kapnak.

### Jegyszerzés feltételei

* Részvétel a gyakorlatok legalább 75%-án (maximum 3 hiányzás)
* Két elfogadott beadandó
* Megírt évfolyam ZH

### Értékelés

* Évfolyam ZH jegye + a két beadandó értékelése
* A kettes érdemjegyhez legalább kettesre megírt évfolyam ZH szükséges

## Előadások

1. 2019.09.09. [Bevezetés, követelmények, JavaScript nyelvi alapok](http://webprogramozas.inf.elte.hu/webprog/ea/01/)
2. 2019.09.16. [Felületi elemek programozása: a DOM](http://webprogramozas.inf.elte.hu/webprog/ea/02/)
3. 2019.09.23. 
4. 2019.09.30. 
5. 2019.10.07. 
6. 2019.10.14. 
7. 2019.10.21. 
8. 2019.10.28. elmarad (őszi szünet)
9. 2019.10.04. 
10. 2019.10.11. 
11. 2019.10.18. 
12. 2019.10.25. 
13. 2019.12.02. 
14. 2019.12.09. 

## Gyakorlatok

- [1. gyakorlat](#!/subjects/webprog-pti/gyak/01)
- [2. gyakorlat](#!/subjects/webprog-pti/gyak/02)
- [3. gyakorlat](#!/subjects/webprog-pti/gyak/03)
- [4. gyakorlat](#!/subjects/webprog-pti/gyak/04)
- [5. gyakorlat](#!/subjects/webprog-pti/gyak/05)
- [6. gyakorlat](#!/subjects/webprog-pti/gyak/06)
- [7. gyakorlat](#!/subjects/webprog-pti/gyak/07)
- [8. gyakorlat](#!/subjects/webprog-pti/gyak/08)
- [9. gyakorlat](#!/subjects/webprog-pti/gyak/09)
- [10. gyakorlat](#!/subjects/webprog-pti/gyak/10)
- [11. gyakorlat](#!/subjects/webprog-pti/gyak/11)
- [12. gyakorlat](#!/subjects/webprog-pti/gyak/12)

<!-- 
<style>
table.robot {
  border-collapse: collapse;
}
.robot td {
  width: 20px;
  height: 20px;
  border: 1px solid gray
}
.mezo {
  background-color: lightgray;
}
.futoszalag {
  background-color: lightblue;
}
.forgato {
  background-color: orange;
}
.start {
  background-color: lightgreen;
}
.cel {
  background-color: darkgreen;
}
.godor {
  background-color: black;
}
.jobb.fal {
  border-right: 4px solid yellow;
}
.bal.fal {
  border-left: 4px solid yellow;
}
.fent.fal {
  border-top: 4px solid yellow;
}
.lent.fal {
  border-bottom: 4px solid yellow;
}
main img {
  max-width: 80%;
}
</style>

## JavaScript beadandó (PTI) -- Robotkaland

:::center aligned walle
![](/assets/images/webfejl2/walle.jpg)
:::

Wall-E, a kis robot egy hatalmas űrhajó alsó szintjén a gépházban dolgozik. Egy nap az űrhajó meteorzáporba kerül, és az egyik meteor lyukat üt az űrhajó testén. A sérülés olyan veszélyes, hogy az automata védelmi rendszer azonnal lezárja ezt a szintet, így emberek nem tudnak a gépházba bemenni. Egyedül Wall-E tartózkodik a gépházban, akinek utasításokat adhatunk. Wall-E memóriája azonban véges, így egyszerre csak 5 parancsot tud megjegyezni és végrehajtani, majd újra és újra be kell őt programozni a következő lépésekre. Ráadásul a meteor a kommunikációs egységet is megrongálta, így mindig csak 9 véletlenszerű utasítás közül választhatjuk ki az 5 parancsot. A dolgot azonban a terep is nehezíti: ami a mindennapi munkát segítette, az most itt akár hátráltathatja is a haladást. A gépházban ugyanis futószalagok, forgatók és gödrök vannak, amelyek befolyásolják a robot mozgását.
Segíts Wall-E-nak eljutni a gépházban a sérülés helyére és megjavítani azt!

### A főoldal

A nyitóoldalon legyen lehetőség pályát választani. Készítsünk elő két pályát: egy kisebbet és egy nagyobbat. A választás után megjelenik a játék oldala, ahol elkezdődik a játék.

### A játék fázisai

<table border="1">
    <tr><td>
    <table class="robot">
        <tr>
            <td class="mezo"></td>
            <td class="cel">✹</td>
            <td class="mezo"></td>
            <td class="mezo"></td>
            <td class="godor"></td>
            <td class="mezo"></td>
        </tr>
        <tr>
            <td class="mezo"></td>
            <td class="futoszalag">⮦</td>
            <td class="futoszalag">⮢</td>
            <td class="mezo"></td>
            <td class="mezo"></td>
            <td class="mezo"></td>
        </tr>
        <tr>
            <td class="mezo"></td>
            <td class="futoszalag">↓</td>
            <td class="futoszalag">⮤</td>
            <td class="futoszalag">←</td>
            <td class="futoszalag">←</td>
            <td class="futoszalag">←</td>
        </tr>
        <tr>
            <td class="mezo"></td>
            <td class="forgato">↺</td>
            <td class="mezo jobb fal"></td>
            <td class="mezo bal fent fal"></td>
            <td class="mezo"></td>
            <td class="mezo"></td>
        </tr>
        <tr>
            <td class="mezo"></td>
            <td class="mezo"></td>
            <td class="godor"></td>
            <td class="mezo"></td>
            <td class="start">⮘</td>
            <td class="mezo"></td>
        </tr>
    </table>
    </td></tr>
    <tr>
        <td>
            9 véletlenszerűen generált kártya
        </td>
    </tr>
    <tr>
        <td>
            5 kiválasztott kártya
        </td>
    </tr>
</table>

#### 0. Előkészületek

Adott egy NxM-es pálya, minden mezője a következő lehet:

- padló (`▩`)
- futószalag (`←`,`↑`,`→`,`↓`,`⮠`,`⮡`,`⮢`,`⮣`,`⮤`,`⮥`,`⮦`,`⮧`)
- forgató (`↺`,`↻`)
- gödör (`◼`)
- start pont egy alap kiindulási iránnyal
- sérülés (`✹`)

A mezők között fal is lehet, ezen a robot nem tud átmenni. A pályát gödör veszi körbe; a pályáról lelépve ebbe zuhanunk. A robot a start pontról indul, a megadott irányba néz (`⮘`,`⮙`,`⮚`,`⮛`). A játék a következő lépésekből áll.

#### 1. Utasítások generálása

A kiindulási utasításkészlet a következő:

- 1 lépés előre (3db) `⭢`
- 2 lépés előre (3db) `⮆`
- 3 lépés előre (3db) `⇶`
- fordulj balra (3db) `⬏`
- fordulj jobbra (3db) `⬎`
- fordulj meg (3db) `⮌`
- tolass (3db) `⭠`

Ebből kell 9 utasítást véletlenszerűen kiválasztania a gépnek, és a képernyőn megjeleníteni.

#### 2. Utasítások kiválasztása

A feltüntetett 9 utasítás közül kell 5 kártyát kiválasztanunk adott idő alatt, és ezeket az utasításregiszterekbe rakni. Az utasításregiszterek minden kör kezdetén üresek. A választás kattintással történik, és az utasításregisztereket balról jobbra folyamatosan töltjük föl. Visszalépési lehetőség nincs az adott körben. A rendelkezésre álló idő a pályához tartozik, értékét fel kell tüntetni másodpercenként. Ha az idő letelik, akkor az utasításregisztereket a lehetőségek közül véletlenszerűen feltölti a gép. Ha az idő letelte előtt beteltek a regiszterek, akkor a következő fázis jön (utasítások végrehajtása).

#### 3. Utasítások végrehajtása

Ekkor egyesével végrehajtjuk a kiválasztott 5 utasítást. Minden utasításnál először a robot mozog, majd a pálya a következő sorrendben:

1. A robot mozog a megadott irányban (ha tud, pl. falon nem tud átmenni).
2. Futószalag tol rajta egyet a megadott irányban. Ha ekkor olyan futószalag elemre érkezik, amelyik kanyarodik, akkor a robot is elfordul. (Ha csak ráléptünk egy ilyen kanyarodó futószalagra, akkor nem fordulunk, hanem az a kimeneti irányában tol minket.)
3. A forgatók az adott irányban 90 fokkal elforgatnak.

Ha gödörbe esünk közben (vagy lelépünk a pályáról), akkor veszítettünk. Ha elérjük a sérülés helyét, akkor nyertünk. Ha mind az 5 utasítás végrehajtódott, akkor az 1. ponttól (utasítások generálása) folytatjuk.

A mozgatások fél másodpercenként kövessék egymást, a felületen jelezni kell, melyik kártya végrehajtása aktuális.

#### 4. Nyer/veszít

A nyerés vagy veszítés tényét kiírjuk a képernyőre.


### Működés és segítség

Nincs elvárás arra vonatkozóan, hogy milyen technológiával (táblázat vagy canvas) oldod meg a feladatot, továbbá a megjelenést és működést illetően sincsenek kőbe vésett elvárások.

#### Pályaleírás

Érdemes a pályaleírást valamilyen adatszerkezetben megadni. Ez nemcsak a két előre megadott pálya megjelenítését segíti, de a PHP-s beadandónál az adatbázisban való tárolást is megkönnyíti. A leírás pl. történhet így:

```js
{
    tabla: [
        "▩▩▩◼↑▩▩▩✹▩▩▩",
        "▩▩▩▩↑▩▩▩▩▩▩▩",
        "▩▩▩▩⮤←←←←←←↺▩▩",
        "▩▩▩▩▩▩▩▩▩▩▩▩",
        "▩◼◼▩▩▩▩▩⮘▩▩▩",
    ],
    falak: [
        {sor: 5, oszlop: 6, oldal: "lent"}, // az 5. sor 6. cellájának alsó részén van a fal
        {sor: 5, oszlop: 6, oldal: "balra"},
    ],
    ido: 5000       // 5s van a kártyák kiválasztására
}
```

#### Időzített léptetés

A kártyák feldolgozását fél másodpercenként kell léptetni. Ehhez időzítőt kell használni. Az alábbiakban az látható, hogyan lehet pl. egy ciklusból eljutni az időzített léptetésig.

A kiindulási pont egy sima ciklus, amiben a feldolgozás most egy sima konzolra írás.

```js
function vegrehajtas() {
  for (let i = 0; i < 5; i++) {
    console.log("feldolgoz", i)
  }
}
```

A számlálós ciklust átírhatjuk elöltesztelősre:

```js
function vegrehajtas(i = 0) {
  while (i < 5) {
    console.log("feldolgoz", i)
    i = i + 1
  }
}
```

Ebből már könnyű az ismétlődést rekurzióval megoldani, tulajdonképpen a `while` helyett `if`-et kell írni, és a végén egy rekurzív hívást elhelyezni:

```js
function vegrehajtas(i = 0) {
  if (i < 5) {
    console.log("feldolgoz", i)
    processWithLoop3(i + 1)
  }
}
```

Az időzítés hasonló a rekurzióhoz, csak nem szinkron közvetlen hívás van, hanem egy aszinkron közvetett:

```js
function vegrehajtas(i = 0) {
  if (i < 5) {
    console.log("feldolgoz", i)
    setTimeout(() => processWithTimeout(i + 1), 500)
  }
}
```

A lényeg, hogy egy állapotváltozóba ki kell szervezni, hogy kell-e újra időzítőt hívni. A mi esetünkben ez az `i` változó volt.


### Pontozás

Ha szükséges, akkor a pályák átalakíthatók a lenti feltételek kielégítése végett.

#### Kötelező (enélkül nincs jegy):

- Legalább 1 pálya megjelenik.
- Robot, sérülés, gödör van.
- Az utasításkészlet elemei megjelennek és rájuk kattintva a robot mozgatható.
- Végállapot kezelése: nyerés (sérülés helyére eljut) vagy vesztés (gödörbe esik) eldöntése és megjelenítése.

#### Nem kötelező

- A pályák választhatóak, a kiválasztott pálya megjelenik. (1 pont)
- Működik az utasítások generálása (1 pont)
- Működik az utasítások kiválasztása (1 pont)
- Van időlimit az utasítások kiválasztására, és ha letelik, akkor automatikusan feltöltődnek az utasításregiszterek (1 pont)
- Az utasítások végrehajtása megtörténik (1 pont)
- Az utasítások végrehajtása léptetve fél másodpercenként történik (2 pont)
- Van forgató és helyesen működik (1 pont)
- Van egyenes futószalag és helyesen működik (1 pont)
- Van kanyarodó futószalag és helyesen működik (futószalagról vagy pályaelemről odalépve) (1 pont)
- Nincs nagyobb programhiba, nem csalhatók elő furcsa jelenségek (1 pont)
- 1 hét késés (-2 pont)
- 2 hét késés (-4 pont)
- 2 hétnél több késés (nincs elfogadva a beadandó, nincs jegy)

### Értékelés:

- 0-4 pont: -0,5
- 5-8 pont: 0
- 9-11 pont: +0,5

### Beadás

A megoldásokat a webprogramozas.inf.elte.hu szerver [beadási felületén](http://webprogramozas.inf.elte.hu/ebr) kell megtenni.

Határidő: 2019. április 23. éjfél
-->

<!-- 
## PHP beadandó (PTI) -- Robotkaland

Wall-E kalandjai a szerveroldalon folytatódnak. Egészítsd ki a JavaScript beanadóban megírt játékot szerveroldali funkcionalitással.

### Feladatok

1. **Főoldal** A főoldalon legyen egy logó és egy rövid leírás a játékról.

2. **Próbajáték** A főoldalon legyen egy link, amelyre kattintva bejön az első beadandó oldala, és ahol bárki játszhat a játékkal.

3. **Regisztráció** Legyen lehetőség regisztrálni az alkalmazásba. Ehhez név, jelszó, email cím megadása szükséges. Mindegyik kötelező mező, email cím formátumának ellenőrzése szükséges (a formátum legyen feltüntetve az email mező környékén, pl. placeholderként).

4. **Hitelesítés** Legyen lehetőség bármikor belépni az alkalmazásba. Ehhez az email címet és jelszót kell megadni, mindkettő kötelező legyen, és vizsgáljuk az email mező megfelelő formátumát! Bejelentkezés után a regisztrációkor megadott név jelenik meg a felületeken. Bejelentkezett felhasználónak kilépésre is lehetőséget kell adni.

5. **Pályalista** Bejelentkezés után egy listaoldalra kerülünk, ahol a rendszerben tárolt pályák kerülnek felsorolásra. Egy pályánál fel kell tüntetni a nevét (pl. vagy azonosítóját, pl. "Advanced13"), a nehézségét, hányan oldották már meg, illetve a bejelentkezett felhasználó megoldotta-e már.

6. **Játék egy pályával** A listában egy pályára kattintva egy másik oldalon a kiválasztott pályával lehet játszani. A játék végeztével a sikerességet AJAX hívással kell a szerverrel közölni és elmenteni a játékhoz, válaszként pedig az adott pályát sikeresen elvégzett játékosok listáját kell visszaadni és megjeleníteni.

7. **Új pálya** Legyen egy speciális felhasználó (név: admin, email: admin@admin.hu, jelszó: admin), aki belépve még egy funkcióhoz hozzáfér: új pálya felviteléhez. Itt megadhatja az új pálya nevét, nehézségét, és szerkesztheti a pályaelemeket: hányszor hányas a tábla, az egyes mezőkön milyen elemek vannak, Wall-E honnan indul, milyen irányba néz, hol van a sérülés. Hogy ezek megadása miként történik, nincs megkötve. 
    
    - Lehet az, hogy valaki kirajzolja a pályát, és egy palettából a megfelelő elemet kiválasztva a pályán kattintással jelöli meg, hol mi van.
    - Lehet az is, hogy valaki egy `textarea`-ban egy olyan JSON szöveg szerkesztését követeli meg, amit a JavaScript beadandóban pályaleírásként ötletként már megadtam (esetleg saját JSON formátumot). A JSON helyességét feltételezhetjük, ellenőrizni nem kell.

        ```json
        {
            tabla: [
                "▩▩▩◼↑▩▩▩✹▩▩▩",
                "▩▩▩▩↑▩▩▩▩▩▩▩",
                "▩▩▩▩⮤←←←←←←↺▩▩",
                "▩▩▩▩▩▩▩▩▩▩▩▩",
                "▩◼◼▩▩▩▩▩⮘▩▩▩",
            ],
            falak: [
                {sor: 5, oszlop: 6, oldal: "lent"},
                {sor: 5, oszlop: 6, oldal: "balra"},
            ],
            ido: 5000
        }
        ```

        Elmentve az új pálya megjelenik a listaoldalon.

        Az admin képes a pályákat törölni is.


### Beadás

A megoldásokat a [beadási felületen](http://webprogramozas.inf.elte.hu/ebr) keresztül kell feltölteni. Ehhez az elkészült alkalmazást be kell csomagolni ZIP formátumba, ugyanis csak így fogadja el a feltöltő felület.

Határidő: 2019. május 28. éjfél


### Pontozás

- Főoldal: A főoldalról a játék elérhető és játszható.  (kötelező)
- Regisztráció: Lehet regisztrálni, és a regisztrált adatokkal bejelentkezni. (1 pont)
- Hitelesítés: Be és ki lehet jelentkezni. (kötelező)
- Pályalista: Bejelentkezve megjelenik egy pályalista a pályák nevével és nehézségével. (kötelező)
- Pályalista: A pályalista feltünteti a teljesítők számát. (1 pont)
- Pályalista: A pályalista feltünteti azt, hogy a bejelentkezett felhasználó megoldotta-e már. (1 pont)
- Játék: Egy pályát választva, az játszható. (kötelező)
- Játék: Bejelentkezett felhasználó sikeres megoldás után a sikerességet elmenti a szerveren. (1 pont)
- Játék: Bejelentkezett felhasználó sikeres megoldás után a sikerességet elmenti a szerveren, a mentéshez és a teljesítők listája lekérdezéséhez AJAX technológiát használ. (2 pont)
- Új pálya: Az admin felhasználónak elérhető az új pálya felvétele, és ott új pályát tud felvenni. (2 pont)
- Pálya törlése: Az admin felhasználó tud pályát törölni. (1 pont)
- Nincs nagyobb programhiba, nem csalhatók elő furcsa jelenségek (2 pont)
- Május 24-ig beadja (+2 pont)
- 1 hét késés (-2 pont)
- 2 hét késés (-4 pont)
- 2 hétnél több késés (nincs elfogadva a beadandó, nincs jegy)

### Értékelés:

- 0-4 pont: -0,5
- 5-8 pont: 0
- 9-11: +0,5
-->

## A ZH tesztelőrendszeréről

A zárthelyi dolgozatnál a megoldásokat egy automatikus tesztelőrendszerbe kell feltölteni. A tesztelő a megoldást a feladatban megadott könyvtárban keresi, ezért először is nagyon fontos, hogy a megoldást a megfelelő könyvtárban helyezzük el.

A tesztelő egy headless browsert futtat a háttérben és programozottan vizsgálja azt, amit mi magunk kézzel végeznénk. Minden feladathoz egy tesztcsoport tartozik. Egy teszt esetén számos lépést végez el a tesztelő: betölti az oldalt a böngészőbe, megvizsgálja, hogy a szükséges elemek megvannak-e az oldalon, kattintásokat, gépeléseket végez, majd újra vizsgál.

Az egyes lépéseket a tesztelés eredményéről szóló összegző képernyőn lehet megtekinteni. Ha egy teszt sikeresen lefutott, akkor zöld pipa látszik mellette. Ha rákattintunk a teszt nevére, akkor FÖLÖTTE megjelennek az elvégzett lépések, mindegyik mellett OK felirattal. Ha egy teszt nem sikerült, akkor az adott teszt futtatása félbeszakad. Ekkor fehér szöveggel megjelennek az egyes lépések, mindegyik mellett OK felirattal, kivéve az utolsót, amely alatt pirossal jelzi, hogy nem sikerült a teszt. A pontos hibaleírást a tesztlog végén lehet elolvasni. 

Hibalehetőségek:
- A hibák egy része abból fakad, hogy a tesztelő nem találja a keresett elemet. Ekkor érdemes a CSS szelektor megnézni, és összehasonlítani, hogy az oldalunkon található-e ilyen.
- Előfordul, hogy az elvárt érték nem egyezik meg a programunk eredményével. A tesztelő mindig a programunk értékét írja ki.
- Van úgy, hogy egy custom function jelzi a hibát, ekkor valamilyen bonyolultabb vizsgálat nem sikerült, itt is a nem várt eredményt tartalmazta az oldal.

Ha hibával találkozol, amit nem tudsz értelmezni, akkor mindenképpen szólj egy felügyelő tanárnak!


## Segédanyagok

### Elektronikus tananyag

* [A böngésző mint alkalmazásfejlesztési platform (elektronikus tananyag)](http://webprogramozas.inf.elte.hu/tananyag/kliens/)
* [Dinamikus weboldalak előállítása szerveroldali technológiákkal (elektronikus tananyag)](http://webprogramozas.inf.elte.hu/tananyag/szerver/)
* [Bevezetés a kliens- és szerveroldali webalkalmazások készítésébe (elektronikus tananyag)](http://webprogramozas.inf.elte.hu/tananyag/wf2/index.html)

## Példa beadandók és ZH-k

* [Vetületek (2017-18 2. félév zh)](http://webprogramozas.inf.elte.hu/webfejl2/gyak/vetuletek.html)
* [Ügynökök (2017-18 2. félév pótzh)](http://webprogramozas.inf.elte.hu/webfejl2/gyak/ugynokok.html)
* [Példa JavaScript beadandó feladat](http://webprogramozas.inf.elte.hu/webfejl2/gyak/js_grafilogika.html)
* [Példa PHP beadandó feladat](http://webprogramozas.inf.elte.hu/webfejl2/gyak/php_grafilogika.html)
* [Példa évfolyam ZH (névjegy)](http://webprogramozas.inf.elte.hu/webfejl2/gyak/pelda_zh.html)
* [Példa évfolyam ZH (csillag)](http://webprogramozas.inf.elte.hu/webfejl2/gyak/pelda_zh2.html)

## Oktatók

### Előadó

Horváth Győző

### Gyakorlatvezetők

* Demsa Miklós
* Gerely Viktor
* Híves Áron
* Horváth Győző
* Kiglics Mátyás
* Móger Tibor
* Rakonczai Sándor
* Visnovitz Márton
