# 12. gyakorlat -- Webprogramozás

Feladatok
---------

1. Egészítsd ki az előző feladatsorban szereplő minishop-os alkalmazást AJAX-os funkcionalitással!
    - a. Regisztráció során a felhasználónév mezőt elhagyva jelenjen meg azonnal, hogy az adott felhasználónév foglalt-e vagy sem.
    - b. A termékválasztó oldalra tegyünk fel egy legördülő mezőt kategóriákkal, ebben kategóriát váltva a termékek oldalújratöltés nélkül frissülnek.
    - c. A kosárba helyezést is oldjuk meg teljes oldalújratöltés nélkül!

2. Az előző feladatsorban szereplő névjegyzékkezelő alkalmazást egészítsük ki AJAX-os funkcionalitással!
    - a. Regisztráció során a felhasználónév mezőt elhagyva jelenjen meg azonnal, hogy az adott felhasználónév foglalt-e vagy sem.
    - b. A listázó oldalon legyen (vagy már van) egy szűrőmező! Oldjuk meg, hogy a szűrés AJAX-szal menjen!
    - c. A listázó oldalon egy gomb megnyomására legyen lehetőség megjegyzések helyben történő szerkesztésére! A mezőt elhagyva a szerkesztések automatikusan mentődnek!
    - d. A listázó oldalon legyen mindegyik mező előtt egy jelölőmező. A kiválasztott elemeket lehessen egy gombnyomással törölni!
